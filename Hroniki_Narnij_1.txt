Хроніки Нарнії. Небіж чаклуна (Книга 1)
Стейплз Льюїс Клайв

Ця історія сталася бозна-коли, за тих часів, коли ваші бабусі й дідусі ще були малими діт­лахами. Це дуже важлива історія, бо в ній ідеться про те, як уперше відкрилися шля­хи між землями Нарнії та нашим світом. Тоді містер Шерлок Холмс усе ще мешкав на Бейкер-стріт, а брати й сестри Бастейбли1 шука­ли скарби на Льюїсгемській дорозі. Нещасні, яким довелося бути хлопчаками в ті часи, му­сили щодня носити тісні крохмальні комірці, а у школах, куди вони ходили, дітям зазвичай велося куди гірше, ніж у нинішніх. Натомість їжа тоді була значно кращою; що ж до солодо­щів, то не стану навіть розповідати, наскільки вони були смаковитими й дешевими, аби вам намарно слинки не текли.

У ті дні в Лондоні жила дівчинка на ім’я Поллі Пламмер. Вона мешкала в одному з не­величких будиночків, що стояли впритул один до одного, всуціль зліпившись у довжелезнуланку. Одного ранку Поллі гуляла в садку за будинком, коли раптом із-за паркану вистави­лося обличчя незнайомого хлопчика - він вид­ряпався нагору садовою хвірткою. Поллі не­абияк здивувалася, бо ж досі в сусідньому домі не було жодних дітей, а лише старий самітник містер Кеттерлі та стара діва місс Кеттерлі, його сестра. Тож Поллі роздивлялася хлопця з неприхованою цікавістю. Лице незнайомця було геть замурзане, ніби він спершу вимас­тив руки землею, тоді добряче наплакався, а потім витирав сльози брудними долонями. І, якщо бути чесним, майже так усе й було.

- Принаймні я вмиваюся, - закопилила губ­ки Поллі. - Тобі б це теж не завадило, особли­во після... - і тут вона зупинилася, бо збира­лася сказати: “Особливо після того, як ти по­рюмсав,” але вчасно схаменулася, що це буде зовсім не ввічливо.

Але Діґорі ніби прочитав її думки.

- Добре, я справді плакав! - вигукнув він таким голосом, ніби почувався настільки не­щасним, що начхав навіть на те, чи знатиме хтось про його сльози.

- Ти б теж плакала, - правив своєї хло­пець, - якби все життя прожила за містом, мала свого власного поні й річку внизу за сад­ком, а тоді тебе взяли й запхали до такої мер­зенної діри, як ця!

- Лондон зовсім не діра, - зашарілася Поллі. Але хлопець вже розійшовся й прова­див далі, навіть не зауваживши її слів:

- І якби твій батько поїхав до Індії, а ти б мала жити з тіткою та божевільним дядечком (ну от кому таке сподобається?), бо вони до­глядають твою маму, яка тяжко хворіє і ось- ось... ось-ось... помре!..

І тут його обличчя скривилося від заледве стримуваних ридань.

- Я не знала. Вибач мені, будь ласка, - ніяково мовила Поллі. А тоді, просто щоб не мовчати, та й для того, аби якось пожвавити розмову, запитала:

- А що, містер Кеттерлі справді божевіль­ний?

- Ну, або він не сповна розуму, - відповів Діґорі, - або тут криється якась таємниця. У нього є кабінет на другому поверсі, й тітка Летті суворо заборонила мені туди навіть за­зирати. Це вже саме по собі підозріло, але і це ще не все. Щоразу, як дядько намагається звернутися до мене за столом, тітка затикає йому рота. Каже щось типу: “Ендрю, не зай­май хлопця” або “Я певна, Діґорі нічого не хоче про це чути”, або ще “Так, Діґорі, може, ти підеш побавишся у садку?”.

- А що він хоче тобі сказати?

- Не знаю. Йому ніколи не вдавалося до пуття висловитися. Та й це ще не все. Однієї ночі - та ж от цієї ночі, якщо точно - я йшов до себе в кімнату повз горищні сходи (не люблю там ходити, якщо чесно) і, присягаюся, я чув згори моторошний крик.

- Може, він там тримає під замком бо­жевільну дружину?

- Знаєш, я про це теж думав.

- Або підробляє гроші!

- А може, він пірат, як отой пан на почат­ку “Острову скарбів”, і переховується від своїх товаришів по команді!

- Як захопливо! - сплеснула руками Поллі. - Ніколи б не подумала, що ваш будинок та­кий цікавий.

- Ну, можеш вважати це цікавим, - буркнув Діґорі. - Але, повір мені, ти б вмить передума­ла, якби мусила там спати. От тобі б сподоба­лося лежати в темряві й дослухатися, як дя­дечко Ендрю скрадається коридором до твоєї кімнати? А ще в нього такі жахнющі очі...

Діґорі вподобав печеру (хоча прочитати оповідання Поллі йому все одно не дозволила б), але не збирався припиняти на цьому їхні досліди.

- Слухай, - запитав хлопчик, - а як дале­ко простягається твій тунель? Тобто він закін­чується там, де й самий будинок?
